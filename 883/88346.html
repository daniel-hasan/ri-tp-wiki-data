<html><title>Sava</title><body>&#10;<p> </p>&#10;<p><b>Sava</b> &egrave; un <a href="http://en.wikipedia.org/wiki/Comune_italiano" id="w">comune italiano</a> di 16.490<sup id="_ref&shy;1" class="reference"><a href="#_note&shy;1" title="">[1]</a></sup> abitanti della <a href="http://en.wikipedia.org/wiki/Provincia_di_Taranto" id="w">provincia di Taranto</a>, in <a href="http://en.wikipedia.org/wiki/Puglia" id="w">Puglia</a>. Situata nell&#39&semi;entroterra <a href="http://en.wikipedia.org/wiki/Salento" id="w">salentino</a>, dista circa 11&#160&semi;km dal <a href="http://en.wikipedia.org/wiki/Mar_Ionio" id="w">mar Ionio</a>, ed &egrave; nota principalmente per la produzione di vino <a href="http://en.wikipedia.org/wiki/Primitivo_di_Manduria" id="w">primitivo</a> e di <a href="http://en.wikipedia.org/wiki/Olio_d%26%2339%3Boliva" id="w">olio d&#39&semi;oliva</a>.</p>&#10;<a id="Geografia_fisica" name="Geografia_fisica"></a><h2> Geografia fisica </h2>&#10;<p>Il territorio comunale &egrave; situato nel <a href="http://en.wikipedia.org/wiki/Salento" id="w">Salento</a> settentrionale, in un&#39&semi;area collinare detta delle <a href="http://en.wikipedia.org/wiki/Murge_Tarantine" id="w">Murge Tarantine</a>. L&#39&semi;abitato &egrave; posto a circa 107 metri <a href="http://en.wikipedia.org/wiki/S.l.m." id="w">s.l.m.</a>, a circa 28&#160&semi;km dal capoluogo di provincia, <a href="http://en.wikipedia.org/wiki/Taranto" id="w">Taranto</a>. Nell&#39&semi;agro savese verso <a href="http://en.wikipedia.org/wiki/Manduria" id="w">Manduria</a> ricade in parte il <a href="http://en.wikipedia.org/wiki/Monte_Bagnolo" id="w">Monte Bagnolo</a>, un modesto rilievo alto 124&#160&semi;m <a href="http://en.wikipedia.org/wiki/S.l.m." id="w">s.l.m.</a>, tra i pi&ugrave; alti delle Murge Tarantine.</p>&#10;<a id="Storia" name="Storia"></a><h2> Storia </h2>&#10;<p> &#10;Alcuni reperti ritrovati della contrada di <a href="http://en.wikipedia.org/wiki/Agliano" id="w">Agliano</a>, risalenti al 300 circa a.C., attestano la presenza greca nell&#39&semi;attuale territorio di Sava. Probabilmente si trattava dell&#39&semi;ultimo avamposto <a href="http://en.wikipedia.org/wiki/Taranto" id="w">tarantino</a> verso il Salento meridionale, popolato dai <a href="http://en.wikipedia.org/wiki/Messapi" id="w">Messapi</a>.&#10;Sul finire del <a href="http://en.wikipedia.org/wiki/VII_secolo_d.C." id="w">VII secolo d.C.</a>, con la spartizione del territorio pugliese tra <a href="http://en.wikipedia.org/wiki/Bizantini" id="w">bizantini</a> e <a href="http://en.wikipedia.org/wiki/Longobardi" id="w">longobardi</a>, lungo il confine venne costruito un <i>limes</i> noto come Paritoni o <a href="http://en.wikipedia.org/wiki/Limitone_dei_greci" id="w">Limitone dei greci</a>, una muraglia costruita a secco con pietre calcaree di modeste dimensioni. Il Limitone correva dalla costa adriatica a sud di <a href="http://en.wikipedia.org/wiki/Brindisi" id="w">Brindisi</a> sino alla costa ionica: l&#39&semi;attuale territorio di Sava ne risultava attraversato dalla localit&agrave; La Zingara sino al Monte di Magalastro.</p>&#10;<p>Sebbene non vi siano documenti che comprovino le origini del borgo di Sava,<sup id="_ref&shy;2" class="reference"><a href="#_note&shy;2" title="">[2]</a></sup> la maggioranza degli storici locali concorda nel ritenere che la sua fondazione risalga al <a href="http://en.wikipedia.org/wiki/XV_secolo" id="w">XV secolo</a>. Lo storico P. Coco ha tuttavia congetturato un&#39&semi;origine pi&ugrave; antica, avvalorata da un documento con il quale il re <a href="http://en.wikipedia.org/wiki/Alfonso_II_di_Napoli" id="w">Alfonso II di Napoli</a> accordava il permesso alla vendita dei casali di Pasano, Aliano, Albaro e Saba impiegando pi&ugrave; volte il termine &#34&semi;disabitati&#34&semi; che lascia intendere come essi fossero stati in precedenza abitati. Nei primi anni del secolo XIV i casali di Aliano e Pasano erano ancora abitati da poche famiglie che conducevano vita piuttosto grama finch&eacute;, nella seconda met&agrave; dello stesso secolo, esse sparirono del tutto per le continue devastazioni delle loro terre causate dalle lotte tra Angioini ed Aragonesi per la conquista del Regno di Napoli.</p>&#10;<p>Nel <a href="http://en.wikipedia.org/wiki/1520" id="w">1520</a> il feudo fu ceduto dalla famiglia Mayro di Nard&ograve; alla nobile famiglia leccese Prato,che ne resse le sorti fino al 1630.</p>&#10;<p>Nel <a href="http://en.wikipedia.org/wiki/1743" id="w">1743</a> Sava ,Aliano e Pasano passarono definitivamente ai Gesuiti con l&rsquo;assenso di<a href="http://en.wikipedia.org/wiki/Carlo_III_di_Spagna" id="w"> Carlo Borbone Re</a> di Napoli. Nel 1767 fu soppressa la Compagnia di Ges&ugrave; e il governo locale pass&ograve; ai commissari regi.</p>&#10;<p>Nel <a href="http://en.wikipedia.org/wiki/1798" id="w">1798</a> il nobile tarantino Giuseppe De Sinno acquist&ograve; dall&#39&semi;Azienda di Educazione le due masserie di Aliano e Pasano e pi&ugrave; tardi molti altri beni, compreso il palazzo baronale con tutte le sue terre e le sue rendite.</p>&#10;<p>Con le <a href="http://en.wikipedia.org/wiki/Leggi_eversive_della_feudalit%C3%A0" id="w">leggi eversive della feudalit&agrave;</a> di  <a href="http://en.wikipedia.org/wiki/Epoca_napoleonica" id="w">epoca napoleonica</a> Sava ottenne l&#39&semi;autonomia comunale. Nel <a href="http://en.wikipedia.org/wiki/1806" id="w">1806</a> il comune divenne circondario del <a href="http://en.wikipedia.org/wiki/Distretto_di_Taranto" id="w">Distretto di Taranto</a>,subordinato alla provincia di <a href="http://en.wikipedia.org/wiki/Terra_d%26%2339%3BOtranto" id="w">Terra d&#39&semi;Otranto.Tale</a> suddivisione amministrativa comprendeva il comune di Sava con i borghi aggregati di Torricella e Monacizzo (che nel 1869 passarono a <a href="http://en.wikipedia.org/wiki/Lizzano" id="w">Lizzano</a>), <a href="http://en.wikipedia.org/wiki/Fragagnano" id="w">Fragagnano</a> e <a href="http://en.wikipedia.org/wiki/San_Marzano_di_San_Giuseppe" id="w">San Marzano</a>.</p>&#10;<p>Nel <a href="http://en.wikipedia.org/wiki/1810" id="w">1810</a> Pietro D&rsquo;abramo divenne il primo sindaco.</p>&#10;<p>Dopo l&#39&semi;unit&agrave; d&#39&semi;Italia,la Terra d&#39&semi;Otranto cambi&ograve; nome in <a href="http://en.wikipedia.org/wiki/Provincia_di_Lecce" id="w">Provincia di Lecce</a> ed i quattro distretti (<a href="http://en.wikipedia.org/wiki/Distretto_di_Brindisi" id="w">Brindisi</a>, <a href="http://en.wikipedia.org/wiki/Distretto_di_Gallipoli_(Regno_delle_Due_Sicilie)" id="w">Gallipoli</a>, <a href="http://en.wikipedia.org/wiki/Distretto_di_Lecce" id="w">Lecce</a>, <a href="http://en.wikipedia.org/wiki/Distretto_di_Taranto" id="w">Taranto</a>) divennero circondari del <a href="http://en.wikipedia.org/wiki/Regno_d%26%2339%3BItalia" id="w">Regno d&#39&semi;Italia</a>. Nel corso del <a href="http://en.wikipedia.org/wiki/XX_secolo" id="w">XX secolo</a> il territorio della storica provincia venne smembrato. Furono istituite infatti nel <a href="http://en.wikipedia.org/wiki/1923" id="w">1923</a> la <a href="http://en.wikipedia.org/wiki/Provincia_di_Taranto" id="w">Provincia di Taranto</a> e nel <a href="http://en.wikipedia.org/wiki/1927" id="w">1927</a> quella di <a href="http://en.wikipedia.org/wiki/Provincia_di_Brindisi" id="w">Brindisi.</a></p>&#10;<p>Sava, come i comuni limitrofi, &egrave; stata caratterizzata per buona parte del <a href="http://en.wikipedia.org/wiki/XX_secolo" id="w">XX secolo</a> da una forte <a href="http://en.wikipedia.org/wiki/Emigrazione" id="w">emigrazione</a> verso l&#39&semi;Italia settentrionale ed ,in misura minore, verso l&#39&semi;<a href="http://en.wikipedia.org/wiki/Europa_settentrionale" id="w">Europa settentrionale</a>.</p>&#10;<p>Il 19 agosto <a href="http://en.wikipedia.org/wiki/1976" id="w">1976</a> un potente <a href="http://en.wikipedia.org/wiki/Tornado" id="w">tornado</a> colp&igrave; la citt&agrave; di Sava e le campagne circostanti, fino ad esaurirsi nei pressi di <a href="http://en.wikipedia.org/wiki/Manduria" id="w">Manduria</a>&semi; il suo passaggio determin&ograve; <a href="http://en.wikipedia.org/wiki/Precipitazioni" id="w">precipitazioni</a> molto intense e venti di fortissima intensit&agrave; che causarono ingenti danni.<sup id="_ref&shy;3" class="reference"><a href="#_note&shy;3" title="">[3]</a></sup><sup id="_ref&shy;4" class="reference"><a href="#_note&shy;4" title="">[4]</a></sup></p>&#10;<a id="Toponimo" name="Toponimo"></a><h3> Toponimo </h3>&#10;<p>Le ipotesi sull&#39&semi;origine del toponimo &#34&semi;Sava&#34&semi; sono diverse, e talune anche assai disparate. C&#39&semi;&egrave; chi sostiene che esso risalga a &#34&semi;Saba&#34&semi;, facendo riferimento ad una leggendaria famiglia patrizia romana, e c&#39&semi;&egrave; ancora chi sostiene la derivazione da &#34&semi;Sabua&#34&semi;, che in lingua latina indicherebbe la roccia arenaria diffusa nel territorio oppure fosso<sup id="_ref&shy;5" class="reference"><a href="#_note&shy;5" title="">[5]</a></sup>..</p>&#10;<a id="Architetture_religiose" name="Architetture_religiose"></a><h3> Architetture religiose </h3>&#10;&#10;<ul>&#10;<li><a href="http://en.wikipedia.org/wiki/Santuario_della_Madonna_di_Pasano" id="w">Santuario della Madonna di Pasano</a>: Santuario cattolico costruito nel 1721.</li>&#10;<li>Chiesa Madre: costruita tra il XVI e il XVII secolo. La facciata fu rimaneggiata in stile neoclassico nella seconda met&agrave; dell&#39&semi;Ottocento. Il campanile, iniziato nel 1782, &egrave; in stile tardo barocco. All&#39&semi;interno presenta tre navate.</li>&#10;<li>Convento di San Francesco:  una grande chiesa ad unica navata e a croce latina, coperta da due cupole differenti tra loro per diametro ed altezza. La parte originaria del luogo di culto fu eretta nel <a href="http://en.wikipedia.org/wiki/1882" id="w">1882</a> e fu grandemente ampliata tra il 1936 e il 1951 con molta cura da parte dei Francescani. Per quanto recente essa sia, &egrave; una delle chiese pi&ugrave; belle del <a href="http://en.wikipedia.org/wiki/Salento" id="w">Salento</a> francescano. Le cupole, le pareti superiori e le vele sono impreziosite da affreschi di notevole valore artistico dei pittori <a href="http://en.wikipedia.org/wiki/Gaetano_Bocchetti" id="w">Gaetano Bocchetti</a> (1888&shy;1990) e <a href="http://en.wikipedia.org/wiki/Antonio_Valzano" id="w">Antonio Valzano</a>.</li>&#10;<li>Chiesa dell&#39&semi;Immacolata Vecchia: &egrave; una cappella privata in stile tardo barocco. Fu edificata nel <a href="http://en.wikipedia.org/wiki/1783" id="w">1783</a> da <a href="http://en.wikipedia.org/wiki/Michele_Melle" id="w">Michele Melle</a> con permesso di <a href="http://en.wikipedia.org/wiki/Ferdinando_IV_di_Borbone" id="w">Ferdinando IV di Borbone</a>.</li>&#10;<li>Chiesa della Croce</li>&#10;<li>Chiesa dei Santi Medici Cosma e Damiano</li>&#10;<li>Chiesa della Mater Domini</li>&#10;<li>Chiesa della Sacra Famiglia</li>&#10;<li>Cappelle votive</li>&#10;<li>Cappella dello Schiavo</li>&#10;<li>Cappella del Crocifisso (meglio nota come cappella del Cristo di Galatone)</li></ul>&#10;<a id="Reperti_archeologici" name="Reperti_archeologici"></a><h3>Reperti archeologici</h3>&#10;&#10;<ul>&#10;<li><a href="http://en.wikipedia.org/wiki/Limitone_dei_Greci" id="w">Limitone dei Greci</a>: lunghissimo muro di confine tra il territorio magno&shy;greco e quello messapico, che ha suscitato grande interesse a studiosi, storici e archeologi e i cui resti sono ben conservati e visibili nelle adiacenze della contrada di Pasano. Pare che lo stesso santuario di Pasano sorga sulle rovine di un antico luogo di culto pagano, mentre nella contrada di Aliano (che &egrave; uno degli altri insediamenti importanti della storia di Sava) esistono a tutt&#39&semi;oggi tracce di templi dedicati a Demetra e Dioniso.</li></ul>&#10;<a id="Architetture_civili" name="Architetture_civili"></a><h3>Architetture civili</h3>&#10;&#10;<ul>&#10;<li>Palazzo Baronale: sede del municipio dal <a href="http://en.wikipedia.org/wiki/1884" id="w">1884</a>. Fu fatto erigere da <a href="http://en.wikipedia.org/wiki/Pompeo_Prato" id="w">Pompeo Prato</a> tra il <a href="http://en.wikipedia.org/wiki/1533" id="w">1533</a> e il <a href="http://en.wikipedia.org/wiki/1575" id="w">1575</a> sull&#39&semi;area di una precedente costruzione e in tufo locale. &Egrave; stato rimaneggiato nel corso del tempo, ma conserva parte delle strutture del Cinquecento e del Seicento, tra le quali il portale <a href="http://en.wikipedia.org/wiki/Bugnato" id="w">bugnato</a>. Nelle fondamenta del palazzo &egrave; visitabile un antichissimo <a href="http://en.wikipedia.org/wiki/Frantoio" id="w">frantoio</a> ipogeo.</li></ul>&#10;<a id="Societ%C3%A0" name="Societ%C3%A0"></a><h2> Societ&agrave; </h2>&#10;<a id="Evoluzione_demografica" name="Evoluzione_demografica"></a><h3> Evoluzione demografica </h3>&#10;<p> </p>&#10;<a id="Religione" name="Religione"></a><h3> Religione </h3>&#10;<p>La religione pi&ugrave; diffusa &egrave; il <a href="http://en.wikipedia.org/wiki/Cattolicesimo" id="w">cattolicesimo</a>. Il comune ricade sotto l&#39&semi;autorit&agrave; della <a href="http://en.wikipedia.org/wiki/Diocesi_di_Oria" id="w">diocesi di Oria</a> ed &egrave; suddiviso nelle tre parrocchie: di San Giovanni Battista (presso la chiesa madre), dei Santi Medici e della Sacra Famiglia, la pi&ugrave; recente per erezione.</p>&#10;<a id="Dialetto" name="Dialetto"></a><h2>Dialetto</h2>&#10;<p>Il dialetto savese &egrave; una variante del <a href="http://en.wikipedia.org/wiki/Dialetto_brindisino" id="w">dialetto brindisino</a> o salentino settentrionale,facente parte del <a href="http://en.wikipedia.org/wiki/Gruppo_meridionale_estremo" id="w">gruppo meridionale estremo</a>.&#10;</p><a id="Cultura" name="Cultura"></a><h2> Cultura </h2>&#10;<a id="Istruzione" name="Istruzione"></a><h3> Istruzione </h3>&#10;<p>Presso il Convento di San Francesco d&#39&semi;Assisi &egrave; ubicata una biblioteca con un patrimonio di 30.000 volumi, in parte frutto di donazioni private, tra le quali spiccano i fondi degli scrittori locali &#34&semi;Giglio Caraccio&#34&semi; e &#34&semi;Del Prete&#34&semi;. Vi &egrave; ospitato anche un museo missionario cinese e uno di scienze naturali, con una collezione di minerali, rocce, fossili e animali imbalsamati.</p>&#10;<a id="Eventi" name="Eventi"></a><h3> Eventi </h3>&#10;&#10;<ul>&#10;<li>Festa patronale di <a href="http://en.wikipedia.org/wiki/San_Giovanni_Battista" id="w">San Giovanni Battista</a>: in occasione della festa patronale di <a href="http://en.wikipedia.org/wiki/San_Giovanni_Battista" id="w">san Giovanni Battista</a>, che cade il 24 giugno, si tengono diverse manifestazioni, spaziano dalla musica, <a href="http://en.wikipedia.org/wiki/Pizzica" id="w">Pizzica</a>, all&#39&semi;arte e alla cultura, con varie mostre e incontri il tradizionale &#34&semi;giugno savese&#34&semi;. Sempre a giugno si d&agrave; inizio al tradizionale torneo di san Giovanni.</li>&#10;<li>Festa della Madonna di Pasano: celebrata nella prima domenica di marzo, con il tradizionale pellegrinaggio al santuario che dista 3 km del centro abitato savese.<sup id="_ref&shy;6" class="reference"><a href="#_note&shy;6" title="">[6]</a></sup></li>&#10;<li>La <a href="http://en.wikipedia.org/wiki/Tavole_di_San_Giuseppe" id="w">Tavole di San Giuseppe</a> o in savese &#34&semi;Mattre&#34&semi; (Madie) si svolgono il 19 marzo, &egrave; un&#39&semi;antica tradizione in cui, in onore si San Giuseppe si imbandiscono grandi tavolate con piatti tipici. Il 18 marzo giorno prima alla festa per le strade del paese i savesi per usanza accendono &#34&semi;lu fano&igrave;&#34&semi; al santo, per festeggiare la vigilia alla festa con musica, giochi e tanto vino.</li>&#10;<li>Calice di stelle: manifestazione enogastronica che si svolge in occasione della <a href="http://en.wikipedia.org/wiki/Perseidi" id="w">pioggia di lacrime di San Lorenzo</a>, durante la quale si possono degustare i prodotti locali, tra cui il <a href="http://en.wikipedia.org/wiki/Primitivo_di_Manduria" id="w">Primitivo di Manduria</a>.</li></ul>&#10;<a id="Persone_legate_a_Sava" name="Persone_legate_a_Sava"></a><h2> Persone legate a Sava </h2>&#10;&#10;<ul>&#10;<li><a href="http://en.wikipedia.org/wiki/Giovanni_Battista_Pichierri" id="w">Giovanni Battista Pichierri</a> (Sava, 12 febbraio 1943), arcivescovo di <a href="http://en.wikipedia.org/wiki/Arcidiocesi_di_Trani&shy;Barletta&shy;Bisceglie" id="w">Trani&shy;Barletta&shy;Bisceglie e Nazareth</a>.</li>&#10;<li><a href="http://en.wikipedia.org/wiki/Cesare_Teofilato" id="w">Cesare Teofilato</a> (Francavilla Fontana, 1881 &shy; 1961), pedagogista e poeta.</li></ul>&#10;<a id="Economia" name="Economia"></a><h2> Economia </h2>&#10;<p>L&#39&semi;economia locale &egrave; prevalentemente agricola ed &egrave; incentrata sui settori oleario e vinicolo.&#10;A dispetto dell&#39&semi;espansione urbana degli ultimi decenni, ancor oggi l&#39&semi;agro savese &egrave; caratterizzato da <a href="http://en.wikipedia.org/wiki/Vitis" id="w">vigne</a> e <a href="http://en.wikipedia.org/wiki/Oliveto" id="w">oliveti</a> secolari. La produzione vinicola &egrave; prevalentemente costituita dal <i>primitivo</i>, un vitigno molto antico con cui viene prodotto il <a href="http://en.wikipedia.org/wiki/Primitivo_di_Manduria" id="w">Primitivo di Manduria</a>, un vino rosso D.O.C. di elevato tenore alcolico.</p>&#10;<p>La produzione e la commercializzazione del vino locale ha ricevuto un nuovo impulso dalla presenza di una vasta zona industriale alle porte del centro abitato.</p>&#10;<a id="Infrastrutture_e_trasporti" name="Infrastrutture_e_trasporti"></a><h2> Infrastrutture e trasporti </h2>&#10;<p><a href="http://en.wikipedia.org/wiki/File:Taranto_mappa.png%7Cthumb" id="w">Collegamenti della Provincia di Taranto</a>&#10;</p><a id="Strade" name="Strade"></a><h3> Strade </h3>&#10;<p>Sava &egrave; attraversata dalla <a href="http://en.wikipedia.org/wiki/Strada_statale_7_ter_Salentina" id="w">strada statale 7 ter Salentina</a>, che la collega a <a href="http://en.wikipedia.org/wiki/Fragagnano" id="w">Fragagnano</a> e <a href="http://en.wikipedia.org/wiki/Taranto" id="w">Taranto</a>, verso ovest, e <a href="http://en.wikipedia.org/wiki/Manduria" id="w">Manduria</a> e <a href="http://en.wikipedia.org/wiki/Lecce" id="w">Lecce</a>, verso est. &Egrave; inoltre servita dalle strade provinciali SP53 per <a href="http://en.wikipedia.org/wiki/Francavilla_Fontana" id="w">Francavilla Fontana</a>, SP86 per <a href="http://en.wikipedia.org/wiki/San_Marzano_di_San_Giuseppe" id="w">San Marzano di San Giuseppe</a>, SP118 per <a href="http://en.wikipedia.org/wiki/Lizzano" id="w">Lizzano</a> e SP129 per <a href="http://en.wikipedia.org/wiki/Torricella" id="w">Torricella</a>.</p>&#10;<a id="Ferrovie" name="Ferrovie"></a><h3> Ferrovie </h3>&#10;<p>La stazione ferroviaria appartiene alle <a href="http://en.wikipedia.org/wiki/Ferrovie_del_Sud_Est" id="w">Ferrovie del Sud Est</a> ed &egrave; distante 5&#160&semi;km dal paese. Praticamente abbandonata &egrave; servita dalla tratta <a href="http://en.wikipedia.org/wiki/Ferrovia_Martina_Franca&shy;Lecce" id="w">Ferrovia Martina Franca&shy;Lecce</a>.</p>&#10;<a id="Amministrazione" name="Amministrazione"></a><h2> Amministrazione </h2>&#10;<a id="Gemellaggi" name="Gemellaggi"></a><h3> Gemellaggi </h3>&#10;&#10;<ul>&#10;<li> </li></ul>&#10;<a id="Curiosit%C3%A0" name="Curiosit%C3%A0"></a><h2> Curiosit&agrave; </h2>&#10;&#10;<ul>&#10;<li>Come &egrave; consuetudine nei paesi e nelle citt&agrave; del sud Italia, anche Sava, nelle credenze popolari antiche, detiene alcuni soprannomi. Il primo, che fu il pi&ugrave; usato e conosciuto anche dai paesi limitrofi, &egrave; quello di <i>fungi e fai</i> (funghi e fave), alludendo alla tipica alimentazione della popolazione savese durante gli anni di guerra&semi; altri erano soliti soprannominare i savesi con il ben pi&ugrave; dispregiativo epiteto di <i>zz&agrave;ppa e ru&egrave;tulu</i> (zappa e vomere), disprezzando la tipica attivit&agrave; agricola peculiare di una citt&agrave; agricola come Sava.</li></ul>&#10;<a id="Note" name="Note"></a><h2> Note </h2>&#10;<p /><ol class="references">&#10;<li id="_note&shy;1"><b><a href="#_ref&shy;1" title="">&uarr&semi;</a></b> <a class="externallink" href="http://demo.istat.it/bil2012/index04.html" rel="nofollow" title="http://demo.istat.it/bil2012/index04.html">Statistiche demografiche ISTAT</a></li><li id="_note&shy;2"><b><a href="#_ref&shy;2" title="">&uarr&semi;</a></b> Lo scrittore martinese Achille D&#39&semi;Elia in un suo manoscritto lamenta sia la mancanza assoluta di documenti che comprovino le origini di Sava.</li><li id="_note&shy;3"><b><a href="#_ref&shy;3" title="">&uarr&semi;</a></b> <a class="externallink" href="http://www.tornadoit.org/lefoto5.htm" rel="nofollow" title="http://www.tornadoit.org/lefoto5.htm">Il tornado di Sava del 19 agosto 1976</a></li><li id="_note&shy;4"><b><a href="#_ref&shy;4" title="">&uarr&semi;</a></b> <a class="externallink" href="http://www.fenomenitemporaleschi.it/ciclone.htm" rel="nofollow" title="http://www.fenomenitemporaleschi.it/ciclone.htm">Descrizione del 19 agosto 1976</a></li><li id="_note&shy;5"><b><a href="#_ref&shy;5" title="">&uarr&semi;</a></b> <a class="externallink" href="http://www.italiapedia.it/comune&shy;di&shy;sava_Storia&shy;073&shy;026" rel="nofollow" title="http://www.italiapedia.it/comune&shy;di&shy;sava_Storia&shy;073&shy;026">ITALIAPEDIA | Comune di Sava &shy; Storia</a></li><li id="_note&shy;6"><b><a href="#_ref&shy;6" title="">&uarr&semi;</a></b>  </li></ol><a id="Voci_correlate" name="Voci_correlate"></a><h2> Voci correlate </h2>&#10;&#10;<ul>&#10;<li><a href="http://en.wikipedia.org/wiki/Salento" id="w">Salento</a></li>&#10;<li><a href="http://en.wikipedia.org/wiki/Primitivo_di_Manduria" id="w">Primitivo di Manduria</a></li></ul>&#10;<p> &#10; </p>&#10;<p><a href="http://en.wikipedia.org/wiki/Categoria:Sava_(Italia)" id="w"> *</a></p></body></html>